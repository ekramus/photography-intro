# Úvod

História fotografie nie je moc dlhá, ale je plná zvratov a zmien. Za necelé dve storočia sa zmenila z alchýmie a zábavky zopár "divných" jedincov na nedeliteľnú súčasť našeho každodenného života. Od obrovských krabíc po foťák v každom mobile. Možnosť fotiť má v súčasnosti už skoro každý. Bohužiaľ ale väčšina ľudí cvaká obrovské kvantá obrázkov bez akéhokoľvek zamyslenia sa nad tým, čo vlastne chcú zachytiť. Tento stručný návod by rád čitateľa jemne posotil smerom k zamysleniu sa, aby necvakal, ale fotil.

## Ako vzniká fotografia

Vznik fotografie má dve časti – predstavu a samotné zachytenie obrazu. Pre dobré fotografie sú potrebné obidva kroky. Predstava, vizualizácia scény, je vlastne priama väzba na výtvarné umenie. Pokiaľ fotograf nemá predstavu o tom, čo chce odfotiť, je to to isté, ako keby obraz malovala opička. Síce na plátne budú farebné fľaky, ich citová hodnota pre ostatných ľudí ale bude pravdepodobne veľmi nízka. Naopak, keď má fotograf predstavu o tom, čo chce odfotiť a aktívne to hľadá, výrazne zvyšuje svoje šance na zisk výnimočnej fotografie. Aby fotograf bol schopný zachytiť predstavu správne, potrebuje ovládať použitý fotoaparát a všetky následovné kroky až po publikovanie fotografie. V súčasnosti sa teda predpokladá istá úroveň počítačovej gramotnosti. Touto časťou začneme, dá sa totiž zvládnuť výrazne rýchlejšie =).
